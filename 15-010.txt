Delas leys delos heruoleros & fechizeros .
& del danno delos auenedizos & delas bibdas & delos huerphanos :
Los que
fueren eruoleros o fechizeros
mueran por ello . ¶ Qui yoguiere
con bestia muera por ello . ¶ Qui
a otros dioses fiziere sacrifficio si non a
dios solo muera por ello . ¶ Non fagas pesar
all auenidizo njn mal njnguno . ¶ Et
bien deues saber en que cae esto . ca auenidizos
fustes uos en tierra de egipto . ¶ Non la
busques mal njnguno ala bibda njn all
huerphano . daran bozes ami & querellar
se me an . & yo oyr los e . & assannar me
e . & ferir uos e despada . de guisa que fincaran
bibdas las mugieres delos quelo fizieren .
& los sus fijos huerphanos .
