Dela promessa & el castigo
de nuestro sennor alos ebreos despues delas leys dadas :
Pues que nuestro
sennor dixo a Moysen los mandados
dela Ley & los iuyzios assi
como oystes . prometioles que
les farie mucho bien & mucha merced si
los bien guardassen . ¶ ＆ queles enuiarie el un
su angel que fuesse siempre antellos . quelos guardasse
& los guiasse fasta quelos aduxiesse
ala tierra que les el daua & los metiesse en ella .
¶ ＆ mandoles quel oyessen a aquell angel . & que
guardassen muy bien lo queles el dixiesse . ca
santo era & fuert & iusticiero & temiessen . Ca
al qui fiziesse por que . non gelo perdonarie .
