Dela ley del danno recibido en
caua fecha de omne . & del buey feridor :
Si alguno fiziere ualladar . o
foya . o cueua . o torça . o alguna
cauadura en que alguna cosa
pueda morir . & el quela ouiere
fecho & non la cerrare antes . & cayere
buey o asno . o otro ganado de su uezino .
et y murier o se dannar . el sennor daquel suyo
o el quelo fizo . peche al sennor del ganado
el danno que en ello tomare . ＆ lo que
y murier . sea daquel quelo pecha . ¶ Si buey
ageno matare a otro . uendan el uiuo
et los sennores partan el precio . ＆ otrossi
fagan el buey muerto . ＆ si el sennor
del buey que mato ell otro lo sabie como
era feridor el su buey . & nol guardo que
non fiziesse danno . peche buey por buey .
& el buey muerto sea suyo daquel que
pecha buey por buey . o el buey uiuo .
