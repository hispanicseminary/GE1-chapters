Del Rey Ogiges matica .
ANdados setaenta & seys
annos de Jacob . regnaua en grecia
un Rey . que auie nombre Ogiges
matica . ＆ este Rey ogiges poblo
en aquella tierra de grecia o el regnaua una
cibdad por cabeça de su regno . ＆ el logar
daquella çibdad auie nombre antigua mientre
acta . ＆ el Rey ogiges quando la poblo
et la fizo grand & noble . tolliol aquel nombre
& mandola llamar Eleusina . o Eleusis .
Et fizo otrossi por su regno otras muchas
cibdades . & pueblas .
